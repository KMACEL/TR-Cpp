### Değişkenler
Bir nesneyi, **uygun** ve onu **tanımlayan** başka bir nesnenin içine koyma, günlük hayatımızda da sıkça yaptığımız bir mevzu aslında. Örnek olarak ayakkabı kutularını verebiliriz. Birçok çeşit ayakkabı kutusu mevcuttur. Örneğin **"erkekler"** için, **"bayanlar"** için ve **"çocuklar"** için 3 farklı çeşit ayakkabı kutusu olsun. Her ne kadar anlamsız olsa da çocuk ayakkabısını, büyüklerin kutusuna koyabiliriz, fakat büyüklerin ayakkabılarını çocuk ayakkabı kutusuna koyamayız. Değişkenler de böyledir. Bazıları birbirlerinin içlerinde saklanabilir, fakat türüne uygun olanı seçmek gerekir. Diğer bir örnek olarak, mutfağımızda kullandığımız ve üstünde ne işe yaradıkları yazan baharatlıkları da değişkenlere örnek olarak verebiliriz. Kısaca **"değişkenler"**; **belirtildiği türde, belirli veriyi tutmaya yarayan ortamlardır**.

Değişkenler aslında geçici hafızalardır. Geçici diyorum çünkü içine yerleştirdiğimiz bilgi, program kapatılınca veya başka bir veri gönderince silinir. Peki bu değişkenlerin içine neler koyabiliriz ?

Tam sayısal değerler, ondalıklı değerler, karakter içeren ifadeler kısaca programlamada yardımcı olacak bilgiler.

### Değişken Türleri
Bizim bazı temel değişken türlerimiz mevcuttur.

int : Sayısal türleri kapsar.

float : Ondalıklı türleri kapsar.

string : Sözel ifadeleri kapsar.

char : 1 karakter alır
